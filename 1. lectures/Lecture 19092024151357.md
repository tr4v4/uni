---
tags:
  - category/lecture
  - status/finished
  - topic/tecnologie-web
date: 19-09-2024 15:13:57
teacher: fabio.vitali@unibo.it
mod: 1
---
# Lezione
---
## Concetti
- **introduzione al World Wide Web**
	- definizione
		- il Web è un'infrastruttura di Internet, un sistema per la presentazione a schermo di documenti multimediali e l'utilizzo di link ipertestuali per la navigazione
	- storia
		- viene introdotto da Tim Berners-Lee, lavorava al CERN di Ginevra
		- l'intenzione era quella di semplificare la condivisione di informazioni, e l'ipertesto faceva a questo caso
		- Tim ha unito il client-server, l'ipertesto e internet: è nato il Web
	- il client in questione è il browser, il visualizzatore dei contenuti del web
		- la cosa importante è che il browser, almeno all'inizio, è SOLO un visualizzatore, non permette di modificare i contenuti in visualizzazione
		- i browser hanno anche dei plug-in per visualizzare formati "speciali"
		- inoltre comprendono Javascript, un linguaggio che piano piano rese possibile realizzare applicazioni web
	- il server è l'intermediario tra il file-system e le richieste che arrivano dal client
		- il server può anche collegarsi ad applicazioni server-side e agire dal browser come se l'applicazione fosse sul computer locale
	- base del Web, i protocolli:
		- _URI_: standard per identificare in maniera generale risorse di rete e poterle specificare all'interno di documenti ipertestuali
		- _HTTP_: il protocollo di comunicazione state-less (dettaglio importante, lo rivedremo a Reti, l'idea è però che è il client che deve mantenere le informazioni riguardanti la comunicazione con il server, ossia le richieste sono separate e indipendenti, per questo non viene mantenuto lo stato dal server) e client-server per la trasmissione delle risorse ipertestuali
		- _HTML_/_XHTML_ (basato su SGML, ora XML): un linguaggio specifico per la realizzazione dei documenti ipertestuali visualizzabili
	- evoluzioni del WWW
		- all'inizio i contenuti sono divisi in testo, immagini, video, audio, ecc..., per questione di facilità
		- i browser poi si sono evoluti per avere diversi contenuti all'interno dello stesso testo
		- _inclusione di oggetti_: Mosaic è il primo browser a introdurre immagini in-line, quindi testo+immagini; inoltre Mosaic introduce i form, lasciando però sempre la logica applicativa server-side (quindi per un semplice controllo del form è lato server, con conseguente rallentamenti); Netscape introduce i plug-in, che mettono in crisi il settore per la sicurezza
		- _client scripting_: per questo problema Netscape introduce LiveScript (ribattezzato Javascript), per realizzare applicazioni client-side; viene dopo standardizzato il linguaggio, dando vita a ECMAscript, padre del Javascript moderno e di tutti gli altri derivati
		- _stili tipografici_: si forzava HTML per inserire formule matematiche o per modificare il font, finché non si introdusse un linguaggio apposito a gestire gli aspetti di visualizzazione del documento, CSS
		- _gestione delle transazioni_: si supera lo state-less dell'HTTP perché le applicazioni si complicano, e quindi per gestire la continuità delle richieste si introducono i cookie; Ajax introduce XMLHTTPRequest, un meccanismo per richiedere informazioni HTTP (frammenti di contenuti) senza la navigazione da una pagina all'altra (API)
		- _siti web dinamici_: le applicazioni server-side (CGI-BIN) evolvono e si fondono, diventando veri e propri linguaggi o ambienti di programmazione: PERL, ASP, PHP, Python, Ruby; queste applicazioni generano dinamicamente le pagine web, a seconda di informazioni richieste dall'utente; non appena approdano le librerie di accesso ai database (ODBC, JDBC, EJB, ActiveModel, ecc...) nasce l'architettura a tre livelli (user-interface, application logic, data storage); in definitiva il browser diventa l'interfaccia di eccellenza per applicazioni gestionali distribuite
		- _strutturazione dei documenti_: HTML aveva limiti nella visualizzazione e nella strutturazione, la sua versione più astratta XML ha permesso di definire linguaggi di markup più adatti alla gestione di dati non sequenziali (come i paragrafi in HTML)
		- _framework di sviluppo_: oggigiorno esistono ambienti integrati di sviluppo dotati di ricche API e librerie per la realizzazione semplificata di applicazioni client-side e server-side; in particolare Django per Python, Rails per Ruby, tutti i framework Ajax (Prototype, JQuery, Ext, Dojo, ecc...); GWT (Google Web Toolkit) è un framework che cercò di integrare i modelli di progettazione delle parti client-side e server-side, prevedeva un unico linguaggio di programmazione (Java) per lato server e lato client, per cui da Java si passava a Javascript per farlo leggere al browser, e questo creava problemi di complessità pazzeschi in fase di debugging
			- problema di interoperabilità tra browser: ECMAscript funziona su tutti, perché è lo standard, ma ogni browser ha la sua versione di Javascript --> i framework di sviluppo consentono di semplificare questo aspetto
	- mode del passato e del presente
		- trucchi di HTML
			- si caricava l'immagine del testo con il font personalizzato (che non era personalizzabile in HTML) al posto del testo stesso --> problema per non vedenti
			- _tabelle di layout_, un uso geniale ma sbagliatissimo per ottenere una grafica più sofisticata
			- _spacer_ (single-pixel gif), spazi vuoti formati da immagini, inquinano la pagina
			- _blockquote_
			- _tag \<FONT\>_, mai stato standardizzato
			- _frame_
			- _estensioni di singoli browser (\<marquee\>)_, tradotto come sottopancia, movimento orizzontale di testo come sotto il giornalista
			- tutte queste tecniche sono state sostituite da standard di CSS
		- LAMP - Linux, Apache, MySQL, Perl (/PHP/Python)
			- uno stack di linguaggi e protocolli per la realizzazione di siti web dinamici e interattivi, con memorizzazione delle informazioni su un database relazionale
			- vengono così separati la parte di memorizzazione, logica e distribuzione
			- il modello è obsoleto
		- REST - REpresentational State Transfer
			- proposto come modello "filosofico" di interazione tra client e server in HTTP che garantisce interoperabilità, scalabilità, ecc..., ma è spesso tradito (state-ful!)
		- Semantic Web
		- Linked Data, concretizzato nel Open Linked Data
		- Ajax - Asynchronous Javascript And XML
			- evoluzione di LAMP, meccanismo per generare applicazioni client-side e server-side fortemente interattive e in grado di minimizzare il traffico di rete
			- infatti consente di scaricare contenuti utili al sito dal client invece che farlo fare al server
		- Node.js
			- un eseguibile che permette di eseguire codice Javascript anche server-side
				- attenzione: non proprio Javascript, ma ECMAscript! Per esempio lato server manca il DOM, per cui non è proprio Javascript
				- diventa virale anche perché introduce NPM, il packet manager di Node, che arricchisce l'applicazione web di librerie ed estensioni create dalla community
			- già Microsoft aveva avuto la stessa idea con ASP, ma funzionava solo su macchine Microsoft
			- lo stesso vale per GWT
		- MEAN/MERN stack
			- i nuovi stack di linguaggi e tecnologie per il web in voga al momento (che sostituiscono LAMP):
				- MongoDB
				- ExpressJS
				- Angular / React.js
				- NodeJs
		- Mobile first - si sviluppano le applicazioni prima con supporto mobile, poi per PC
		- Responsive web design - ci sono nuovi schermi e dimensioni, è necessario rendere "responsive" la pagina web, cioè adattabile a ogni schermo al meglio
		- Single page web sites - zero navigazione, o ridotta al minimo, tutto in una pagina
		- Component-based design
			- estendo HTML con queste componenti, che sono di fatto dei template con classi CSS e codice Javascript, completamente autosufficienti
			- AngularJS è il primo framework, poi divenuto Angular (supportato da Google)
			- React (supportato da Facebook)
			- Vue (indipendente)
		- Typescript, CLI, WebPack, browserify
			- Javascript è molto odiabile, così si diffondono estensioni che risolve alcuni difetti di progettazione, tra cui Typescript: più rigido e rigoroso, aggiunge controlli sui tipi e altre cose (obbligatorio per Angular)
			- CLI, si usa la Command Line Interface per configurare un progetto web in modo veloce e automatico
			- Webpack è un web bundler, un compilatore che aggrega tutte le tecnologie necessarie ad eseguire un'applicazione; permette di compilare, riorganizzare il codice, introdurre automaticamente librerie e dipendenze, offuscare il codice
			- Browserify
		- Progressive web applications
		- Opinionated vs. non-opinionated frameworks
		- Static site generators - per pre-compilare script destinati ad essere eseguiti client-side sul server, così da scaricare il peso dal client
- **URI**
	- principi architetturali del WWW
		- _identificazione_: ogni elemento del web è chiamato risorsa ed è identificato da un identificatore globale chiamato URI
		- _interazione_: si usa un protocollo di comunicazione chiamato HTTP, che permette di scambiare messaggi su una rete informatica
		- _formato_: 
	- il concetto di risorsa: ogni cosa che riceve un URI diventa oggetto di interesse del web, quindi ogni oggetto di scambio tra applicazioni all'interno del WWW
	- molti URI fanno riferimento a file memorizzati in un file system gerarchico, perché si tratta di file all'interno del server, ma non è necessariamente così
		- un URI identifica una risorsa astratta, anche un servizio per esempio
		- _per questo si usa il termine risorsa e non file_
	- è grazie all'URI che il web ha avuto così successo, perché si può definire nell'URI anche il tipo di protocollo dell'applicazione web, per esempio
	- definizione: URI - Uniform Resource Identifier
		- si tratta semplicemente di una _sintassi_ usata nel WWW per definire i nomi e gli indirizzi di risorse su internet
	- gli URI comprendono:
		- URL - Uniform Resource Locator, contiene informazioni immediatamente utilizzabili per accedere alla risorsa; queste informazioni possono essere temporanee, variabili, obsolete
		- URN - Uniform Resource Name, contiene un'etichettatura permanente e non ripudiabile della risorsa, quindi che identifica una specifica risorsa in modo definitivo
		- es. della differenza tra URL e URN: mio nome/codice fiscale (URN, sempre uguale ma non serve a contattarmi) e mio numero di telefono (URL, temporaneo ma utile a contattarmi immediatamente)
			- un name deve essere _risolto_ in un locator (URN -> URL), attraverso un _lookup_ (nell'esempio cercare in un elenco telefonico)[^1]
	- sintassi degli URI
		- criteri di design
			- _trascrivibili_
			- _fornire identificazione, non interazione_ - non servono per accedere alla risorsa, ma per nominarla, per riferirsi alla stessa risorsa
			- _fornire spazi di nomi organizzati gerarchicamente_ - si utilizzano specifici caratteri come delimitatori per separare in modo gerarchico le varie parti in cui è composto l'URI
		- sintassi `URI = schema:[//authority]path[?query][#fragment]`
		- componenti
			- `schema`: (negli URL è il protocollo) è identificato da una stringa registrata presso IANA usata come prefisso
			- `authority`: individua un'organizzazione gerarchica dello spazio dei nomi a cui sono delegati i nomi (a loro volta delegati, ecc...); a sua volta è suddivisa in `authority = [userinfo@]host[:port]`
				- `userinfo` è solo per l'identificazione personale (si pensi a SSH)
				- `host` è un nome di dominio o un indirizzo IP
				- `port` può essere omessa se ci si riferisce a una _well-known port_
			- `path`: parte identificativa della risorsa all'interno dello spazio di nomi identificato dallo schema e (se esistente) dalla authority
			- `query`: è un'ulteriore specificazione della risorsa
			- `fragment`
		- caratteri ammessi
			- _unreserved_: maiuscole, minuscole, cifre e ristretta punteggiatura
			- _reserved_: solo per il loro ruolo
			- _escaped_: per usare i reserved come unreserved
				- esempio di utilizzo di `%2F` per scrivere `/` in modo che non faccia da separatore gerarchico ma faccia parte del nome della sottoparte gerarchica
		- _route_
			- associazione del path di un URI a una risorsa gestita da un server web
			- _managed route_: il server associa ogni URI a una risorsa o attraverso un file system locale (statico) o generate attraverso una computazione (dinamico)
			- _file-system route_: il server è un libro aperto, il file-system è in diretta associazione (1:1) all'URI
			- nota bene: nel managed route anche se c'è l'associazione con il file system locale c'è un controllo a priori che restringe gli URI a cui il server può rispondere, rendendo non disponibili certi file
	- Uri ref (URI reference)
		- si mette solo una parte dell'URI, tagliando la parte sinistra, perché automaticamente si aggiunge la parte rimanente dell'URI
		- questo avviene con un meccanismo di risoluzione, che aggiunge le parte dell'URI mancante chiamato BASE all'URI reference --> questo è inutilizzabile senza base, se ho la base riottengo l'URI assoluto, ossia quello completo
	- risoluzione e dereferenziazione di URI
		- risoluzione: quando ho solo l'URI ref oppure un URI a cui manca la risorsa fisica (URI senza URL), serve a ottenere l'URI assoluto
		- dereferenziazione: dato un URL si ottiene la risorsa richiesta
		- il processo per richiedere una risorsa è quindi risoluzione e poi dereferenziazione
	- risoluzione di un URI, casi ed esempi (tabella)

## Domande

## Referenze
[^1]: direi chiara reference al DNS