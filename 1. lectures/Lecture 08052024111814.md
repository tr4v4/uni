---
tags:
  - category/lecture
  - status/pending
  - topic/algoritmi-e-strutture-dati
date: 08-05-2024 11:18:14
teacher: gianluigi.zavattaro@unibo.it
mod: 2
---
# Lezione
---
## Concetti
- cammini minimi
	- ripetiamo che nel caso generale per risolvere il cammino di costo minimo singolo si risolve con i cammini di costo minimo da una sorgente a qualsiasi altro nodo raggiungibile dalla sorgente
	- siamo arrivati alla conclusione che _un algoritmo che risolve il secondo tipo di algoritmo lo può fare costruendo un albero radicato nella sorgente $s$, che dalla sorgente arriva ad ogni altro vertice con un cammino minimo_
	- avevamo anche detto che a volte i cammini minimi non esistono:
		1. se non c'è raggiungibilità;
		2. se ci sono cicli negativi;
	- inoltre avevamo visto che per qualsiasi grafo senza cicli negativi possiamo sempre identificare tra ogni coppia di vertici connessi un _cammino semplice di costo minimo_
		- questo ci consente di dire che ogni cammino minimo ha massimo $n$ vertici, perché se ne ha più di $n$ allora presenta un ciclo
	- e ancora avevamo visto la proprietà di sottostruttura ottima: ogni sottocammino di un cammino minimo di costo minimo in $G$ è a sua volta un cammino di costo minimo
	- unendo queste due ultime proprietà si dimostra che **esiste un albero $T$ che contiene i vertici raggiungibili da $s$ tale che ogni cammino in $T$ sia un cammino di costo minimo**
	- _come facciamo a creare questo albero di copertura dei cammini minimi_?
		- partiamo con la funzione di distanza $$d_{xy} = \begin{cases}w(\pi_{xy}^{*}) & \text{se esiste un cammino di costo minimo } \pi_{xy}^{*} \\ +\infty & \text{altrimenti}\end{cases}$$
		- ricorda: $\pi_{xy}$ per identificare un generico cammino tra $x, y$; $\pi_{xy}^{*}$ identifica il cammino di costo minimo tra $x, y$;
		- ricorda: $w(\pi_{xy})$ è il costo complessivo del cammino $\pi_{xy}$;
		- nota bene: in alcuni casi questo cammino non esiste, perciò usiamo $+\infty$
		- dobbiamo calcolare questa $d_{xy}$
			- alcuni cammini minimi sono facili da calcolare, come $d_{vv} = 0 \ \ \forall v \in V$
			- vale la _disuguaglianza triangolare_ $$d_{xz} \leq d_{xy} + d_{yz}$$
				- questa è ovvia, perché $d_{xz}$ è la distanza del cammino minimo
				- se esiste un percorso migliore passando per $y$ allora si va in contraddizione con l'assunzione che $d_{xz}$ è il percorso migliore
	- **algoritmo di Bellman-Ford**
		- si può usare su qualsiasi grafo
		- sfrutta l'idea della disuguaglianza triangolare in modo fine:
			- _condizione di Bellman_: per ogni arco $(u, v)$ e per ogni vertice $s$, vale la seguente disuguaglianza $$d_{sv} \leq d_{su} + w(u, v)$$
				- dimostrazione: dalla disuguaglianza triangolare abbiamo $d_{sv} \leq d_{su} + d_{uv}$, ma $d_{uv} \leq w(u, v)$, da cui si ha la tesi
		- partendo dalla condizione si sviluppa il ragionamento alla base dell'algoritmo
		- fondamentalmente partendo da distanze infinite per ogni vertice tranne $s$ stesso (che è sempre 0) si fanno delle approssimazioni che le migliorano
		- quindi all'inizio approssimiamo per eccesso ogni distanza da $s$ a qualunque $v$, ossia chiamando l'approssimazione $D_{sv}$ abbiamo $$D_{sv} = \begin{cases}0 & v = s \\ \infty & v \neq s\end{cases}$$, e sappiamo che il reale valore $d_{sv}$ è sempre $$d_{sv} \leq D_{sv}$$
		- notiamo che se avviene questa condizione $$D_{sv} > D_{su} + w(u, v)$$, allora siamo in una condizione assurda per Bellman, per cui possiamo aggiornare $D_{sv}$ perché possiamo migliorarla, ovvero la uguagliamo per rispettare la condizione di Bellman $$D_{sv} = D_{su} + w(u, v)$$
			- questa cosa si chiama _tecnica del rilassamento_
		- algoritmo, alla fine è semplice
		- notiamo: l'algoritmo termina dopo $n-1$ cicli
			- si deve usare la proprietà di sottostruttura ottima
			- ogni sottocammino ottimale ha al massimo lunghezza $n$, per cui ci bastano $n$ (in realtà $n-1$ perché il primo è $d_{ss} = 0$) cicli
		- costo computazionale: $O(nm)$, triviale
		- attenzione: dobbiamo controllare se esistono cicli negativi prima di ritornare il risultato
			- semplice! _facciamo un'altra iterazione alla fine dell'algoritmo, e se notiamo che possiamo fare un rilassamento c'è un cammino migliore, il che è possibile sse che c'è un ciclo negativo!_
	- ora immaginiamo di essere in un mondo ideale, senza pesi negativi: possiamo implementare un algoritmo che risolve il problema **senza mai tornare indietro sui propri passi**, per cui _greedy_
	- **algoritmo di Dijkstra**
		- si può usare su grafi senza pesi negativi
		- approccio proprio greedy
		- lemma di Dijkstra:
			- l'arco $(u, v)$ con $u \in V(T)$ e $v \notin V(T)$ che minimizza la quantità $d_{su} + w(u, v)$ appartiene a un cammino minimo da $s$ a $v$
			- dimostrazione:
				- supponiamo per assurdo che $(u, v)$ non appartenga ad un cammino di costo minimo tra $s$ e $v$, quindi $d_{su} + w(u, v) > d_{sv}$
				- si avrà che $d_{sv} = d_{sx} + w(x, y) + d_{yv}$
				- dalle ipotesi si ha che $d_{su} + w(u, v) \leq d_{sx} + w(x, y)$, e mettendo insieme le 3 disuguaglianze si ha una grande disuguaglianza stretta che dimostra la contraddizione (da vedere meglio a casa)
		- quindi tra tutti gli archi adiacenti prendo sempre quello con peso minore perché mi assicura il collegamento migliore, non devo tornare indietro perché gli archi son tutti non negativi
		- usiamo le code con priorità per estrarre sempre il vertice con distanza minore dalla sorgente

## Domande

## Referenze
